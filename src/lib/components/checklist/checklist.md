# Ingang
Het is belangrijk dat ingangen toegankelijk zijn zodat iedereen uw pand kan betreden.
- Is de opening van de ingang minstens 85 cm breed en 230 cm hoog?
- In het geval van een hoogte verschil van meer dan 2 cm is er een helling aanwezig voor rolstoel gebruikers?
- Kan de deur van de ingang automatisch worden geopend door een klant?
  - Zo niet, is er een deurbel aanwezig om een medewerker te signaleren om de deur te openen?
  - En is de deur te openen met één hand zonder hard te moeten grijpen, knijpen of draaien?
  - Bevinden onderdelen om de deur te openen (deurklink, deurbel, etc.) zich niet hoger dan 120 cm en niet lager dan 90 cm boven de grond?
- Is er vrije bewegingsruimte voor en na de ingang van minstens 220 × 220 cm?
- In het geval dat de hoofdingang niet toegankelijk is, zijn er alternatieve ingang die wel aan de bovenstaande eisen voldoet?
- Zijn er aanduidingen ([Internationaal Toegankelijkheidssymbool](https://nl.wikipedia.org/wiki/Internationaal_Toegankelijkheidssymbool)) aanwezig bij niet toegankelijke ingangen die wijzen op de dichtstbijzijnde toegankelijke ingang?

# Gangpaden
De gangpaden van uw pand moeten toegankelijk zijn zodat uw klanten overal makkelijk langs kunnen.
- Is het plafond overal minstens 230 cm hoog?
- Zijn alle gangpaden minstens 90 cm breed?
- Zijn gangpaden vrij van obstakels?  
_Tip: "In het geval dat er wel obstakels aanwezig zijn houd ze aan een kant van het gangpad om zigzaggen te voorkomen."_
- Is de grond overal stabiel, stevig en antislip?
- In het geval van tapijt, is het niet hoger dan 1.25 cm en zijn de randen verkleefd met de vloer?

# Toonbank
Toonbanken kunnen makkelijk ontoegankelijk of onhandig zijn voor rolstoel gebruikers.
- Zijn de toonbanken in uw pand niet hoger dan 95 cm?
- Is er geen opstaande rand rondom uw toonbank van meer dan 5 cm?
- In het geval dat niet alle toonbanken toegankelijk zijn, zijn de toegankelijke toonbanken aangegeven met het [Internationaal Toegankelijkheidssymbool](https://nl.wikipedia.org/wiki/Internationaal_Toegankelijkheidssymbool)?

# Verhoging
Voor rolstoel gebruikers en anderen die slecht te been zijn kunnen verhogingen in uw pand een vervelend obstakel vormen. In deze gevallen kan het nodig zijn om een helling te installeren.
- Is er een helling geïnstalleerd bij een hoogteverschil van meer dan 2 cm?
- Is de hoek van de helling correct?  
  1:12 bij een hoogteverschil van minder dan 25 cm;  
  1:16 tussen 25 cm en 50 cm;  
  1:20 tussen 50 cm en 100 cm;  
  1:25 bij meer dan 100 cm.
- In de loop van een helling is er een plateau van minsten 150 × 120 cm elke 50 cm hoogteverschil bij een hoek van meer dan 1:25 (of elke 100 cm bij een hoek van minder dan 1:25)?
- Is de helling minstens 120 cm wijd?
- Is er minstens 210 × 210 cm draairuimte boven en onder aan de helling?
- Is er een leuning op 85 - 95 cm hoogte bij een helling met een hoogteverschil van meer dan 25 cm?

# Toiletten
Voor ruimtes waar mensen langere tijd verblijven is het belangrijk dat er toiletten aanwezig zijn, maar overal zijn publieke toiletten welkom. Het is alleen wel belangrijk dat deze toiletten voor iedereen toegankelijk zijn.
- Heeft uw pand een of meerdere publieke toiletten en zijn deze toegankelijk?
  - Voldoet de ingang tot het toegankelijke toilet aan de hiervoor genoemde eisen voor ingangen?
  - Voldoet de route naar minstens een van de volgende objecten: wc, wastafel, handdroger, etc, aan de hiervoor genoemde punten voor gangpaden?
- In het geval dat niet alle toiletten toegankelijk zijn, zijn de toiletten die wel toegankelijk zijn aangeduid met het [Internationaal Toegankelijkheidssymbool](https://nl.wikipedia.org/wiki/Internationaal_Toegankelijkheidssymbool)?

# Ervaring
Het is belangrijk dat iedere klant een goede ervaring heeft in uw pand. Dit varieert natuurlijk enorm per bedrijf, maar hieronder vind u een aantal punten om op te letten.
- Staan de artikelen in uw pand binnen handbereik voor iedereen?
- Zijn kleedruimtes groot genoeg voor rolstoelgebruikers en zijn kledinghaakjes niet te hoog opgehangen?
- Etc.

# Online
Niet iedereen heeft de mogelijkheid om fysiek naar u toe te komen, daarom is een online-aanwezigheid ook belangrijk.
- Heeft u een website?
- Is er online informatie te vinden over de toegankelijkheid van uw pand?
- Kunnen klanten artikelen van uw bedrijf online bestellen?
- Voldoet uw website aan de standaard voor online toegankelijkheid? Doe de zelfscan op [ismijnsitetoegankelijk.nl](https://ismijnsitetoegankelijk.nl)!

# Sociaal
Niet alleen is het belangrijk dat uw bedrijf fysiek toegankelijk is, maar ook dat mensen zich welkom voelen.
- Zijn de medewerkers zich bewust van de toegankelijkheid van uw pand?
- Zijn de medewerkers getraind in het begeleiden van mindervaliden in uw pand?
- Zijn de medewerkers voorbereid om vragen te beantwoorden over de toegankelijkheid van uw pand?


